В училището на Слончето Лони има много прозорци. Всички прозорци са правоъгълни, но размерите им са различни. Някои от прозорците са счупени. Училищният прислужник записал на един лист броя на прозорците **n** и за всеки от тях записал широчината и височината му и отбелязал дали прозорецът е счупен или не. От ръководството на училището знаят цената на квадратен сантиметър стъкло и искат да изчислят колко ще им струва поправката на всички счупени прозорци. Възложили задачата за пресмятането на сумата на Лони, но както знаете, слончето не е много наясно със сметките. Помогнете му, като напишете програма windows, която въвежда данните, записани от прислужника на листа и извежда търсената сума.

# Вход
На първия ред от стандартния вход се въвеждат две цели числа **n** и **c**, съответно броят на прозорците и цената на един квадратен сантиметър стъкло. Следват **n** реда, на всеки от които разделени с интервали са записани по три числа – широчината и височината на прозореца и **1**, ако прозорецът е счупен и **0**, ако не е.
# Изход
На един ред на стандартния изход програмата трябва да изведе цената, която трабва да се заплати за остъкляването на всички прозорци.

# Ограничения
1 ≤ n ≤ 100; 
1 ≤ c ≤ 1000;
1 ≤ размерите на прозорците ≤ 10000;

# Примерни тестове
## Вход
```
3 2 
10 20 1
30 40 0
20 20 1
```
## Изход
```
1200
```
