Задача 2. АптекаряT с вълшебните колби
======================================

Имало едно време един аптекар. Той продавал всякакви лекарства и отвари, които приготвял сам. Освен, че бил много вещ в тайните на лековете, той бил и много прецизен в съотношенията, които използвал. Един ден на местния панаир си купил една огромна кутия с N колби, които били еднакви по форма и цвят, но всяка следваща била по-голяма от предишните. На дъното на всяка от тях били изписани последователно числата от 1 до N. Аптекарят побързал да попита странният продавач как да разбере колко литра се събират във всяко от бурканчетата. Продавачът му казал: „Тези бурканчета са вълшебни. В първaта колба никога не поставяй нищо, тъй като колкото и да наливаш в нея тя ще е винаги празна. Всяка следваща колба събира толкова литри, колкото ако към номера на предишната колба прибавиш литрите, които събира предходната колба. И помни – счупиш ли колба с нечетен номер няма да се случи нищо, но счупиш ли колба с четен номер всички колби с четни номера ще изчезнат ”.

Не щеш ли докато мъкнел огромната кутия към къщи аптекарят се спънал, кутията се залюла и една от колбите се изтъркулила и се счупила. В миг всички колби, заедно с местата си с четни номера изчезнали. Аптекаря започнал да се вайка „ защо трябваше да падне точно колба с четен номер...”. Но накрая се прибрал и си казал „Е, не е чак толкова лошо. Все пак ми останаха всички нечетни колби”.

Години наред, пък и до ден днешен наливал приготвената отвара в колба, която му се виждала приблизително равна на количеството, което е приготвил. За нещастие отварите му взаимодействат с остатъчния въздух в колбите и се развалят. За да не се случва това, аптекарят трябва да намери най-малката колба, която събира количеството приготвена отвара.

Помогнете на горкия аптекар като напишете програма kolbi, която извежда номерът на търсената колба.

Ограничения
===========

N &lt;= 1 000 000

Вход
====

Броят на колбите и количеството на отварата. Отварата винаги се събира в поне една от колбите (т.е. винаги има решение).

Изход
=====

Номерът на най-малката колба, която побира отварата

Примери
=======

| Вход | Изход | Обяснение |
| ---- | ----- | ----------------------------|
| 10 5 | 5     | Най-малката колба, която можем да ползваме е 4, но тя е с четен номер и за това избираме следващата по-големина. |

` `
