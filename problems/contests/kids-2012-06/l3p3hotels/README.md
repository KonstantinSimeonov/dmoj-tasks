Когато тази година пристигна в Слънчев бряг, Слончето Лони видя, че  са построени толкова много хотели, че вече няма никакво място на първа линия до морето. На тази първа линия всеки хотел имал определена височина. Слончето забелязало, че ако застане в началото на първата линия на комплекса и погледне към хотелите, вижда едни хотели, а ако застане в края – вижда други. Сега Лони се пита колко хотела се виждат, ако застане в началото на първа линия, и колко хотела се виждат, ако застане в края. Един хотел се вижда, ако преди него има само по-ниски хотели от него. Напишете програма hotels, която определя това.

# Вход
На първия ред на стандартния вход се въвежда цяло положително число N броя на хотелите. На следващия ред от входа са зададени N числа – височините на всеки един от хотелите.

# Изход 
На стандартния изход се отпечатват две числа – броя на хотелите, които се виждат като се погледне от началото към края, и броя на хотелите, които се виждат като се погледне от края към началото.

# Ограничения
1 ≤ N ≤ 100
1 ≤ Височините на хотелите ≤ 100

# Примерни тестове

## Вход
```
5 
1 2 3 4 5
```

## Изход
```
5 1
```

## Вход
```
4
5 5 5 5
```  
## Изход
```
1 1
```
