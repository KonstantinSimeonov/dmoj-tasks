# Задача 6 – Нинджа

## Description

Иво е млада нинджа. Той все още не е усвоил умението да се придвижва незабелязано на светло. За сметка на това, обаче, **в тъмни места Иво се движи без никой да го усети**.

Скачайки наляво-надясно, един ден Иво попаднал в интересна област от стаи. Стаите били разположени в квадратна матрица с размер `NxN`. Всяка стая си имала осветление (лампи), което било или включено, или изключено. Интересното при тази област от стаи е, че **всяка секунда осветлението си сменяло състоянието** – включените лампи се изгасвали, а изключените се светвали.

Например, ако в първата секунда стаите са били, както е показано в лявата таблица по-долу, то в следващата секунда те са в състоянието, което е показано на дясната таблица (белите клетки означават светната лампа, сивите – угасена).

Иво може да преминава само в съседните стаи, които имат **обща стена** с текущата стая и се намират **надолу или надясно** от стаята, в която се намира Иво. Например, в горните примери, от стая (1,1) Иво може да премине в стаи (2,1) или (1,2). Влизането в друга стая става точно на следващата секунда, след като Иво е решил да тръгне от текущата стая. Казано с други думи, ако в момента на тръгването, стаята, в която Иво иска да отиде, свети, то той няма да има проблем да отиде в нея, защото в следващата секунда тя ще е угасена. **Иво може да остава в една стая произволен брой секунди (0 или повече).** Когато Иво попадне в определена стая, тя остава загасена, докато Иво не я напусне.  В първата секунда Иво се намира в най-горната и най-лява стая (0,0) и във втората секунда трябва да си избере дали да остане в (0,0) или да се премести в една от двете съседни стаи: (0,1) или (1,0). \

Напишете програма, която намира най-краткото време (в секунди), за което  Иво може да премине от най-горната и най-лява стая (0,0) до най-долната и най-дясна стая (`N-1`,`N-1`), спазвайки описаните правила. Стъпването в първата стая (0,0) също коства на Иво една секунда.

## Вход

Входните данни ще бъдат дадени на конзолата (стандартния вход)

- От стандартния вход се въвежда цялото число ***N***.

- След него следват `N` реда с по `N` числа, описващи картата на стаите в първата секунда. В следващия момент осветлението ще е на обратно и Иво трябва да си прецени в коя стая да влезе. Всяко от числата може да бъде или 0, или 1, където 0 означава че стаята е с угасено осветление, а 1 означава, че стаята е със светнати лампи.

Входът на програмата ще бъде винаги валиден и в описания формат. Няма нужда да бъде проверяван изрично.

## Изход

Изходът от програмата трябва да бъде отпечатан на конзолата.

- Програмата трябва да изведе минималния брой секунди, за които Иво може да премине от най-горната и най-лява стая до най-долната и най-дясна стая, без да бъде забелязан.

## Ограничения

-   2 ≤ **N** ≤ 1500
-   Най-горната най-лява стая (0,0) винаги ще е с угасено осветление.

### Пример

| Input                                             | Output |
| ------------------------------------------------- | ------ |
| 4<br/>0 1 1 1<br/>0 1 0 0<br/>1 0 1 1<br/>1 0 1 1 | 10     |
