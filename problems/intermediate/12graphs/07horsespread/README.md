Дадена е матрица **N x M** и стартова позиция. Вашата задача е да обходите матрицата, използвайки движения на кон от играта шах и маркирайки от къде сте минали.

Обхождането се случва по следния начин:

1.  На стартовата позиция е числото 1
2.  Започвайки от дадена клетка със стойност V, на всички клетки, до които може да се стигне с движение на кон и по които още не е минато, се записва стойност V+1.
3.  След като запишете всички стойности V+1, отивате на всяка от тези клетки и повтаряте същото

<img src="https://raw.githubusercontent.com/Minkov/judge-tasks/master/problems/intermediate/12graphs/07horsespread/moves.png">

# Вход

Входните данни ще бъдат прочитани от конзолата.

- Първият ред от входа съдържа числото **N** – броя на редовете в матрицата
- Вторият ред от входа съдържа числото **M** – броя на колоните в матрицата
- Третият ред от входа съдържа числото **R** – редът, от който започва коня
- Четвъртият ред от входа съдържа числото **C** – колоната, от която започва коня
- Редовете и колоните се номерират от 0, т.е. клетката в горния ляв ъгъл е с позиция (0, 0), а клетката в долния десен ъгъл е с позиция (N-1, M-1)

Входът на програмата ще бъде валиден винаги и в описания формат. Няма нужда да бъде проверяван изрично.

# Изход

Изходът от програмата трябва да бъде изпечатан на конзолата.

- Изпишат всички клетки на колоната от матрицата, която с номер **M/2** (при целочислено деление), като всяка клетка е на нов ред
  - Ако конят не е минал през някоя от позициите, принтирайте 0 на тази позиция.

# Ограничения

  - **N** е в интервала от 5 до 1500, включително.
  - **M** е в интервала от 5 до 1000, включително

# Примерни тестове


## Вход

```
6
7
3
4
```

## Изход

```
3
2
3
4
3
2
```

## Обяснение

Получава се матрицата

<img src="https://raw.githubusercontent.com/Minkov/judge-tasks/master/problems/intermediate/12graphs/07horsespread/example.png">
