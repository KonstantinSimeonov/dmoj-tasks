На електронно табло на плажа на Слънчев бряг се извежда информация за времето и температурата на въздуха и водата. Съобщенията съдържат малки и главни английски букви, цифри и интервали. В края на информацията се записва точка. Всеки ден Слончето Лони се осведомява за метеорологичните условия от таблото. Един ден то установило, че таблото е повредено и в съобщението има и други знаци, различни от обичайните. Както винаги, то е любознателно и иска да разбере колко е най-дългата последователност от повредени знаци на таблото.

Помогнете му като напишете програма elmessage, която въвежда съобщението, изписано на таблото, и извежда колко е максималният брой последователни повредени знаци.

# Вход
На първия ред на стандартния вход се въвежда текст, който завършва с точка. 
# Изход 
На един ред на стандартния изход програмата трябва да изведе едно число – дължината на най-дългата последователност от повредени знаци (различни от букви, цифри и интервали).

# Ограничения
Точката винаги завършва съобщението и тя не се поврежда. В съобщението има точно една точка. Съобщението съдържа не повече от 1000 знака.

# Примертни тестове

## Вход
```
Tempera#### na @#$ata 23 grad#%&.
```

## Изход
```
4
```

