Слончето Лони иска да си купи топка за предстоящата почивка на море. В страната на слончетата има инфлация и цените, както и заплатите, се задават само с цели числа, но много големи. Числата достигат до 1000 цифри. Ето защо пресмятането на покупките е много трудно. Ще се наложи да напишете програма change, която по дадена сума, която Лони ще заплати за топката и цената на топката, да пресмята какво ресто трябва да върне продавача.

# Вход
От първия ред на стандартния вход се въвеждат две цели числа s и p, разделени с интервали – първото показва сумата, платена от слончето, а второто – цената на топката.

# Изход
На един ред на стандартния изход програмата трябва да изведе едно цяло число – рестото, което продавачът трябва да върне на слончето.

# Ограничения
1 ≤ броя на цифрите на числата ≤ 1000;

# Примерни тестове
## Вход
```
5000 2000
```
## Изход
```
3000
```
