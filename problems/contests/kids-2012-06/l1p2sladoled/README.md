По време на почивката си в Слънчев бряг Слончето Лони намерило много нови приятели. Един ден всички заедно отишли на плаж. В горещия летен ден им се прияло сладолед. Тъй като парите, с които разполагали, не били достатъчни, те решили да определят по странен начин кой колко сладолед да яде. Те се номерирали поред, като първото слонче било номер 1, второто – номер 2 и т. н. Помолили първия случаен човек да намисли едно число, като първата цифра на числото показвала  колко топки сладолед ще яде слончето с номер 1, втората показвала колко топки сладолед ще яде слончето с номер 2 и т.н. Вашата задача е да напишете програма icecream, която по броя на слончетата и намисленото число, определя колко слончета няма да ядат сладолед.

# Вход

На първия ред от стандартния вход се въвеждат две цели числа n – броя на слончетата и k – намисленото число.

# Изход

На един ред на стандартния изход програмата трябва да изведе броя на слончетата, които няма да ядат сладолед.


# Ограничения

1 ≤ n ≤ 18; k – е цяло цисло с не повече от 18 цифри между 0 и 9. Броят на цифрите на k може да не е равен на n. Първата цифра на k не е 0.

# Примерни тестове

## Вход
```
4 123
```

## Изход
```
1
```

## Вход
```
4 2222
```

## Изход
```
0
```

## Вход
```
3 1234
```

## Изход
```
0
```
